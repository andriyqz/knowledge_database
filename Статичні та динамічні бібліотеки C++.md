Бібліотека - це збірник коду, який можна багаторазово використовувати в інших програмах.

Бібліотека в мові C++ складається з двох частин:
   1. [**Заголовковий файл**](https://acode.com.ua/urok-24-zagolovkovi-fajly/), який оголошує функціонал бібліотеки.
   2. Попередньо скомпільований бінарний файл, який містить реалізацію функціоналу бібліотеки.

Є 2 типи бібліотек:
1. Статична бібліотека (або архів) складається з підпрограм, які безпосередньо компілюються та лінкуються з програмою. При компіляції програми, яка використовує статичну бібліотеку, весь функціонал бібліотеки стає частиною виконуваного файлу, У Windows статичні бібліотеки мають розширення .lib (від library), у Linux .a (від archive)
2. Динамічна бібліотека складається з підпрограм, які підключаються до нашої програми у вигляді окремих модулів (.dll) або (.so)
3. Бібліотека імпорту (import library) допомагає простіше підключати динамічні бібліотеки і звертатися до них як до статичних.

**_Крок №1:_ Отримайте бібліотеку**. Найкращим варіантом є знайти вже попередньо скомпільований код (якщо він взагалі існує) під вашу операційну систему, щоб вам не довелося компілювати бібліотеку самостійно. У Windows бібліотеки зазвичай поширюються у вигляді архівів (файлів _.zip_), а в Linux це пакети коду (наприклад, пакети _.rpm_).

   **_Крок №2:_ Встановіть бібліотеку**. У Linux це робиться шляхом виклику менеджера пакетів, а далі він все робить сам. У Windows вам доведеться розпакувати бібліотеку самостійно в будь-яку обрану вами папку. Рекомендується зберігати всі використовувані бібліотеки в одному місці для швидкого доступу до них. Наприклад, створіть папку `Libs` (`C:\Libs`) і виділяйте для кожної (використовуваної вами) бібліотеки свою окрему підпапку.

   **_Крок №3:_ Переконайтеся, що компілятор знає, де шукати заголовкові файли бібліотеки.** У Windows це зазвичай підпапка `include` всередині основної папки бібліотеки (наприклад, якщо ви встановили бібліотеку в `C:\Libs\SDL-1.2.11`, то заголовки знаходяться в `C:\Libs\SDL-1.2.11\include`). У Linux бібліотеки зазвичай встановлюються в `/usr/include`. Однак, якщо файли знаходяться в іншому місці, вам потрібно буде повідомити компілятор, де саме.

   **_Крок №4:_ Повідомте лінкер, де шукати файли з реалізацією функціоналу бібліотеки**. Аналогічно з попереднім кроком, вам потрібно вказати лінкеру місце, де знаходяться файли з реалізацією бібліотеки. У Windows це зазвичай підпапка `\lib` всередині основної папки бібліотеки (`C:\Libs\SDL-1.2.11\lib`), а в Linux це зазвичай `/usr/lib`.